<!DOCTYPE html><html><head><meta
    charset="utf-8"><meta
    name="viewport" content="width=device-width, initial-scale=1"><title>⇢ ˗ˏˋ alphapony ࿐ྂ</title><style type="text/css">body{margin:40px
    auto;max-width:650px;line-height:1.6;font-size:18px;color:#444;padding:0
    10px}h1,h2,h3{line-height:1.2}</style></head><body><header><h1>Jyllands mest eftertragtede</h1>
<p>I Rold Skov i Nordjylland en oktobermorgen i 2021 gik Brødrene Erik og Jørgen Westergaard rundt med familiens store blodhund, fælder, en isterningebakke med frosne fiskeindvolde og et Westland fangsnet i rustfrit stål. Jørgen havde taget ud i skoven for at besøge Erik, der efter at videoen med minkkysset gik vitalt på Reddit havde måtte flytte ud i den lille skov for at slippe for verdenspressens irriterende spørgsmål. </p>
<p>Efter den store masseudryddelse i 2020, havde dansk minkeksport lidt et stort tab. Landbrug og Fødevarer havde fuldkommen overgået sig selv denne gang, og på trods af protesterne fra Henrik Vindfeldt, hende der med den høje hestehale der altid virker totalt PL og de andre fra Veganerpartiet, havde regeringen valgt ikke at forbyde minkavl. </p> 
<p>Men det ændrede ikke ved, at erhvervet var blevet bombet tilbage til jægerstenalderen. </p>
<p>For at genopbygge sin fars imperium og gøre slægten stolt, forstod brødrene, at svaret på deres bønner måtte findes i den oprindelige kilde til dyrene. Erik og Jørgen havde set en dokumentar på en iPad om jægerstenalderen, hvor de havde lært, at man i gamle dage kunne finde dyr ude i naturen, man kunne dræbe og bruge til mad og tøj. </p>
<p>I en lysning i skoven stod den der pludselig. Det var en gråhvid tæve med en snusket pels, der stod på bagbenene og hvæsede, i det brødrene trådte ud mellem træerne. Hun havde mærket dem komme og på trods af, at hun var datter af sin mor og sin søster, fordi hendes far havde gjort sine egne hvalpe gravide, var hendes sanser ikke indavlet helt i stykker. </p>
<p>Hun havde aldrig mødt et menneske. Men brødrene havde mødt mange mink, og så snart de fik øje på tæven, satte de jagten ind. De var lige i hælene på hende, men selvom Jørgen med sine bare hænder sagtens kunne kaste sig ned og tage minken i et jerngreb, som han havde gjort så mange gange før Corona, gjorde han det ikke. Det var nemlig vigtigt, at hun ledte dem til de andre mink, så de havde et bedre fundament for at avle på. </p>
<hr>
<p>Et sted på Amagerbro gik Jacob rundt og rev sig i håret. Han havde lige læst den nyeste artikel i Zetland af Frederik Kulager, der handlede om den nye tendens, som Erik og Jørgen var i gang med at blive en del af. For grunden til, at alle disse mink overhovedet befandt sig i naturen, var til dels Jacob og de andre Greenpeace-aktivisters skyld. </p>
<p>På en bustur til Jylland med nogle venner fra organisationen, slap de nogle mink fri fra farme i Jylland. Ham og fire andre hoppede over de lave hegn ind til områderne, hvor minkene befandt sig i lange rækker af små bure. På lågen, de sprang over, hang et gult skilt med en affarvet sort labrador på. På skiltet stod der: <em>'her vogter jeg!'</em>, men Jacob havde set skiltet før og vidste, den samme sorte labrador ikke kunne beskytte alle farme i Jylland. </p>
<p>Farven på skiltet vidnede desuden om, at det nok havde hængt der i mange år, og hvad end det var for en hund, der oprindeligt var tænkt på, da skiltet kom op, var højst sandsynligt meget gammel nu. Men familien havde sikkert ikke udskiftet den, for efterhånden var den blevet så meget en del af familien, at man ikke ville skille sig af med den. Konen forsvarede den, men gad ikke have to. Børnene ville græde, hvis den ikke var der mere en dag, og faren blev ved med at tale dens evner op og dække over dens svagheder. Hvis hunden var død, var sandsynligheden for, at der var kommet en ny, også relativt lav, fordi mange landmænd ikke orker at have så mange dyr. Katte der jagter mus er rigeligt.</p>
<p>Jakob havde gået rundt i et af de aflange huse og kigget på de mange dyr, der sad side om side tætpakket i de små bure. I de få minutter, han var derinde, mærkede han tydeligt, at dyrene havde forskellige personligheder. Nogle lå helt stille og med et dødt blik. Andre sprang rundt i buret og prøvede at komme ud. </p>
<p>Jakob lukkede så mange, han kunne nå, ud. I de sekunder kunne Jakob ikke tænke på andet. Han så lidende dyr, og selvom friheden ikke var ideel, var det bedre end det her.</p>
<p>Minkene sprang ud, væk, henover marken og ud i skoven på den anden side af bakken. Jakob hyssede de sidste ud og så dem løbe væk i horisonten. Hvad Jacob ikke vidste var, at han netop havde lukket eksemplarer af Danmarks måske mest velavlede bestand ud i naturen. </p>
<p>Det var det arvemateriale, brødrene Erik og Jørgen var på ved ud efter. Og tæven i lysningen skulle føre dem til det.</p>
    <hr>
<div>
    <button onclick="location.href='bookstore.html'">Tilbage til Bogreolen</button>
</div>





