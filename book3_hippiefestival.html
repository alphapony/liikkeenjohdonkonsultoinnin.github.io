<!DOCTYPE html><html><head><meta
    charset="utf-8"><meta
    name="viewport" content="width=device-width, initial-scale=1"><title>⇢ ˗ˏˋ alphapony ࿐ྂ</title><style type="text/css">body{margin:40px
    auto;max-width:650px;line-height:1.6;font-size:18px;color:#444;padding:0
    10px}h1,h2,h3{line-height:1.2}</style></head><body><header><h1>På hippiefestival</h1>
    <p>Efter et år i lockdown er jeg så desperat efter at danse, at jeg skriver til en gammel bekendt på insta for at høre, om hun kender til noget. Hun kommer stadig i mit gamle hippiemiljø, og jeg ved, at hippier ikke plejer at tage globale pandemier specielt seriøst. </p>
    <p>Hun kender til en hippiefestival med 60 mennesker på en privat farm, jeg måske kan komme med til.</p>
    <p>Først kommer jeg med i en hemmelig gruppe. Senere siger de, der ikke er plads. 3 timer inden, det starter, får jeg at vide, jeg godt må komme alligevel. Så pakningen går lidt stærkt. </p>
    <p>Der står på listen, man skal overføre 200 kroner, medbringe egen service, liggeunderlag og sovepose. Men når jeg sidder i toget, har jeg glemt liggeunderlag og sovepose. Jeg forestiller mig, der nok er nogle yogamåtter derude, man kan sove på. </p>   
    <p>På vejen derud, møder jeg en gammel bekendt. Sidst, jeg så ham, stod vi foran et falafelsted og ventede på vores mad. Jeg spurgte, om han ville spise sammen, men i stedet for at sige nej, sagde han bare, at vi kunne mødes nede ved vandet, og gik ud ad døren med sit pitabrød. Da jeg fik min mad, gjorde en ret stor indsats, synes jeg selv, for at finde ud af, hvor henne ved vandet, han mente, men jeg tror intentionelt han svarede i vage termer.</p> 
    <p>Det var i hvert fald sådan, at da jeg stod nede ved det, jeg troede var "vandet", med min lunkne falafel, var han pistvæk. </p>
    <p>Nu sidder vi på grisen, og han kigger på mig med sine rolige øjne, og med en attitude, der er åndsfraladt og tilstedeværende på samnme tid. Han undskylder på en ikke-undskyldende måde. Jeg spørger ham, hvor han bor. Han siger: "lidt over det hele". 5 kilometer senere i grisen peger han på et savværk: "der bor jeg".</p>
   <hr>
    <p>Jeg ankommer til stationen. Det er et bræt på jorden, og når jeg spotter huset nede for enden af vejen,  undrer jeg mig over, at de skrev, det var smart at tage cykel med. </p>
<p>Hippiernes mødeform minder meget om den, der foregår på kontorerne. Det er de samme typer, der er tilstede. Manden, der altid har en ligegyldig tilføjelse til det, der bliver sagt er i hvert fald også til stede her. Det er interessant at observere, hvordan den ene halvdel har al tid i hele verden til at deraile mødet henimod filosofiske emner og opfordre folk til at blive mere connectede til træerne, mens den anden halvdel's ADHD er ved at gå i selvsving. </p>
<p>Meget af opmærksomheden går til en lille nuttet hund, der løber rundt og bider hul i alles liggeunderlag mens ejeren sidder med lukkede øjne og mediterer. Jeg observerer., hvordan to piger med røde dreadlocks kommer med venlige hentydninger til ham tre-fire gange under mødet, men den mediterende douchebag smiler til dem og mediterer videre. Så nu har de bare accepteret, at deres liggeuderlag ikke kan reddes. Skæbnen har bestemt, at de ikke får lov til at ligge på et oppustet madres i nat, og hvis det er det, stjernerne vil have, kan de godt affinde sig med det. </p>
<hr>
   <p>Jeg hader den her hippiefestival. Jeg bryder mig ikke om den her hippiefestival. Man må ikke røre ved noget. det er ligesom at være på museum. </p>
   <p>Alle snakker om co-creation og workshops, men når alt kommer til alt, er alle for ømme omkring sine ting til virkelig at skabe rammerne for, at man kan lave noget.</p>
   <p>De er nok for vant til, at de andre i miljøet er for gode til at fralægge sig ansvar og at ting nemt går i stykker når folk ikke respekterer tingene. Så i stedet kan man sidde og nynne med på de samme 4/4-dels rundgang i evigheder til en ældre dames guitar-plingeling. Mens fem ande piger sidder og gør det samme mere eller mindre unisont, fordi guitardamen ikke vil udlåne os nogen af instrumenterne. </p>
<p>Det lyder okay. Men det sjove ved de her festivaler er også, hvor påtaget lykkelige alle er. Folk har så nemt ved at blive imponerede over dem selv, og de mindste ting omkring dem. Damen med guitaren sidder med hullet tøj og uglet hår og lyder som en chinchilla, der bliver trådt på, når hun synger.</p>
<p>Koret af dreamy hippiepiger med fedtet hår sidder og nynner med små smil. Når sangen slutter, sidder de roligt og smiler, men på en påtaget måde. De siger: "this was such a special moment thank you for sharing", selvom de alle sammen taler dansk. </p>   
<p>De er skidegode til at lytte, men når det kommer til at lytte på alt, der ikke er pseudovidenskabeligt, begynder deres bllikke at vandre. Det er facinerende og skræmmende at sidde rundt om et lejrbål, mens de allesammen filosoferer over, hvordan naturfænomener opstår. </p>
<p>Nu taler vi om nordlys, og de har alle mulige vilde spirituelle forklaringer på, hvordan det opstår. </p>
<p>Man sidder bare med sin glødende smartphone i lommen med alle svarene, og har lyst til at starte en samtale om magnetosfæren, men når man begynder at forklare noget, der lugter af den bare en lille smule evidensbaseret, bliver det for kedeligt for dem. De begynder at stille spørgsmål, og man tror, det er ok og at man har ramt noget, de synes er interessant, men så derailer de og siger, det må være en ånd. </p>
<p>Og deres lemfældigige forhold til fakta virker harmløst, indtil man står i supermarkedet med dem, og de ikke bærer mundbind, fordi de synes "det er ondt"(?). Så man går rundt med sin sorte skimaske i en flok af drømmende hippier uden mundbind, der smiler med tænderne, så man kan se deres begyndende paradentose, fordi der ikke er flour i deres tandpasta.</p>
   <hr>
   <p>Disse mennesker laver sine egne regler. Lige fra hvilke konspirationsteorier, de tror på, til de regler, der gælder i sit hus.</p>
<p>Det ene øjeblik bliver man formanet, fordi man kom til at åbne døren for katten. Den næste dag står den selv samme hippie med en kat på armen, der får lov til at vande rundt i folks ting og spise mad fra gulvet.</p>
<p>Det føles som et museum. Kom ind og se, hvordan de bor i det her kollektiv. Betal 200 kroner til en fælleskasse, men husk at medbringe en ret til hvert måltid.</p>
<p>Sharing is caring.</p> 
<p>Det er irriterende at være her. Jeg bliver I rigtig træls humør. Dråben var, da jeg ikke engang måtte bestemme musikken i saunaen. Det var mig, der tændte op i saunaen. Og så kommwer der en mand ind, der knapt har fået sparket sine haramsbukser af, før han sætter sin progressive trance på. </p>
   <hr>
<p>Jeg bliver ked af det at være her. Jeg læste info-dokumentet, der sagde, man skulle huske sin egen kop. Så jeg tog min kop med. Men informationen med koppen, må ikke have nået frem til alle. For folk tager bare lidt de kopper, de vil. Og nu er min kop blevet væk. </p>
<p>Jeg tog den med, fordi den er af metal og ikke kan gå i stykker. Men nu er den væk, og jeg har ikke set den siden morgenmaden. Jeg gik rundt i nogle timer og spurgte folk, om de havde set den. På et tidspunkt, gav jeg op. Efter at have ledt, havde jeg brug for en pause, så jeg ville ind i seng og slappe af. Men da jeg kom ind, havde nogen fjernet alle yogamåtterne. Jeg gik rundt og spurgte, hvor de var, men ingen vidste det. Jeg spurgte også, om det var fordi, det ikke var ok, man lånte dem. Men ingen svar. </p>
   <hr>
<p>Jeg husker, at der er en sur hippie, der altid retter på mig. Hun vil gerne have masser af love, men hun er bare sur og ikke særlig fed. Jeg får mere og mere søvnunderskud og bliver mistroisk. Jeg forestiller mig, det er hende, der har taget måtterne. Jeg ved det bare. Hun har i hvert fald taget et eller andet. Hun har sikkert tænkt, at det var et problem, at folk lå på dem om natten, så nu hvor hun har fjernet dem. Hun tænker nok, at vi finder på en anden løsning. Det er så typisk de her hippiefestivaler. Det hele er kaos, og for at navigere i kaosset, gemmer de ting, laver workarounds og forventer, at det nok skal flowe rigtigt.</p>
<p>Når jeg har det sådan her, isolerer jeg mig selv. Jeg går en lang tur ned ad vejen med musik i ørene. Jeg finder et afsides rum og sidder på min telefon. Min telefon er en udmærket billet væk fra kaosset, og så snart nogen kommer ind i rummet og begynder at kræve min opmærksomhed, skal jeg gøre en indsats for at skjule min sociale udkørthed. </p>
<p>Så jeg trækker helt op i smilebåndet, lytter på 6 minutters talk om noget helt fantastisk, som hippiekonen med det lilla skørt og den stikkede pullover siger. Hun stiller mig ingen spørgsmål på noget tidspunkt. </p>
<p>Hun ved faktisk ikke engang, hvad jeg hedder, og jeg er meget ligeglad. Jeg orker ikke at tale med hende. </p>
<p>Når jeg har det på den har måde, plejer jeg at skubbe samtalen hen et sted, hvor jeg kan være med. Men hun gør det meget svært. Hun taler om sin loop pedal og alle de fantastiske ting, hun føler, når hun spiller. Jeg begynder at blive lidt inspireret, men jeg må ikke prøve hendes loop pedal. Den kræver for meget krudt at sætte mig ind i det, og nu har hun altså brug for at slappe af. Så slap dog af, kone :)). </p>
   <hr>
   <p>Inde på toilettet er der krystaller og duftstænger men intet toiletpapir. Jeg tørrer mig med håndklædet og griner. Det er den første sjov, jeg har haft på hele den her tur, og med min kop, jeg stadig ikke har fundet samt udsigten til at sove på et hårdt gulv uden dyne får mig til at føle mig entitled. Så jeg har the audacity til at tørre tis af i håndklædet, og så taler vi ikke mere om det. </p>
<p>Min ret til aftensmaden er ikke blevet varmet. Min stuvede grønkål står kold på komfuret og er ikke blevet varmet op. Under præsentationen af maden, griner folk af gryden med min stuvede grønkål. Jeg fortryder, jeg tog den med. Der er alligevel ikke andre, der har taget mad med.</p>
<p>Nu er der mad. Maden er varm, men en af hippiemændene, der godt kan lide at have ordet, skal lige holde en pseodovidenskabelig bordbøn. Alle bliver bedt om at stå op og røre ved deres maver. Han snakker om, at vi skal takke for den gode mad, og namaste og feel your body, selvom alle er danskere.</p>
<p>Når bordbønnen er slut, er der en an anden hvid hippiemand, der gerne vil have ordet. Han synes ikke maden er blevet kold nok, så han beder alle om at om'e lidt med ham. Nu er maden kold nok, så alle sætter sig ned ved bordet. Jeg glemmer midt i om'et at jeg skal spørge alle, om de har set min kop. Og nu står alle og tager mad og larmer. Der står nogle mennesker og krammer. De smiler vildt meget. Jeg forstår ikke, man kan smile så meget hele tiden. De ser nærmest trætte ud i øjnene, mens de smiler. Det der typiske hippie-udtryk, hvor øjnene sover og munden smiler. Andre hippier spærrer øjnene helt op, når de smiler fake. </p>
<p>Der er en gammel mand, der minder mig om min ekskæreste. Han har samme stil og kropsholdning. Samme hår. Han er ikke en hippie, men han har nok bare indset, at hvis han vil have en kæmpe mancave fyldt med instrumenter i en alder af 43 og stadig ikke føle sig irrelevant, må han bo i et stort rodet hus med nogle unge mennesker. </p>
<p>Det slår mig, at folk ikke lugter.</p>
<p>Normalt plejer sådan nogle steder som dette at lugte rigtig meget. Men her går de i bad.  Måske går de i bad hver gang, de har skidt, når de ikke bruger toiletpapir.</p>
   <hr>
   <p>Jeg tager noget flot make-up på og nasser mig ind på en joint. Jeg tager ordet og tvinger dem til at lytte på, hvad jeg har at sige. Jeg udnytter hvert øjeblik til at dreje samtalen hen mod emner, jeg finder interessant og parerer samtaleemner, jeg ikke gider at tale om. Jeg går en runde og tager en yogamåtte, der ikke er blevet claimet og gør den til min seng.</p>
<p>Næste morgen er jeg sulten. Jeg hjælper med at lave morgenmad, og damen, der plejer at bestemme, er ikke dukket op til sin køkkentjans. Når hun kommer ned, har hun tilmed min metalkop med. Jeg flår den venligt ud af hånden på hende og vasker den grundigt, hvorefter den kommer sikkert ind i min taske. Jeg har officielt mistet al respekt for hendes autoritet nu. </p>
   <hr>
<p>Inden morgenmeditation, skal vi taste vores alder og vores navn ind i en smartphone. Det er så fjernhealeren i Indien kan heale os. Jeg forestiller mig instinktivt, at det er ligesom når hjemmesider beder dig om at acceptere cookies. </p>
<p>Nu sidder jeg ned i meditationscirklen. Det er en såkaldt silent meditation, hvilket betyder, man skal sidde stille i en time med sine egne tanker. Ham, der leder meditationen er egentlig cool nok. Han er også gamer, så vi har lidt at snakke om. Han siger, vi skal fokusere på vores tredje øje, når vi mangler fokus. Han spørger mig, om jeg ved, hvor det tredje øje er. Jeg ved godt, hvor han tror, det tredje øje er, så jeg nikker.</p>
<p>Under meditationen tænker jeg en masse ting. Jeg tænker på, hvordan det ville være at smide en masse 1-kroner ud på et natklubdansegulv, når landet åbner igen. Og om det ville se sygt ud på billeder.</p>
<p>Jeg prøver også at skrive en sang, men det er for svært uden instrument. Jeg prøver at fokusere på mit tredje øje, men det føles for latterligt. Jeg åbner mine to normale øjne og kigger rundt. Alle sidder i imponerende lotusstillinger med lukkede øjne. De ser fredfyldte ud og jeg opdager, at jeg godt kan lide deres ansigtsudtryk, når de ikke smiler fake. Jeg tænker med det samme på min far, der er tegner. Når vi sidder på færger, til foredrag i kirker eller andre steder, hvor man sidder stille i lang tid med mennesker omkring sig, begynder han at tegne deres ansigter i sin skitsebog. For det meste er det umuligt for ham at skjule, men her, hvor jeg er nu, ville det være perfekt. De opdager intet, og de sidder tilmed helt stille. Jeg sidder og overvejer hvilket af disse ansigter, han ville have mest lyst til at tegne, når det går op for mig, at jeg kunne have brugt en hel weekend i selskab med min far i stedet for at være her.</p>
<hr>
   <p>Jeg tager toget hjem og triller forbi et testcenter på vejen. Jeg håber, lidt, at jeg har fået corona.</p>
<p>Jeg forestiller mig, at jeg sender et screenshot af mit positive svar i deres gruppechat. Jeg forestiller mig, at smitteopsporingen kommer ud i hazmat suits og lægger dem allesammen i håndjern og tvangsisolerer dem på coronahotellet. De må også godt lægge nogle af dem i tvangsrespirator, hvis de gider og har kapacitet. Så kan hippierne ligge der og meditere over, hvad de har gjort. Men testresultatet viser til min skuffelse, at COVID-19 ikke er påvist, så jeg smider tanken væk igen.</p>
    <hr>
<div>
    <button onclick="location.href='bookstore.html'">Tilbage til Bogreolen</button>
</div>





