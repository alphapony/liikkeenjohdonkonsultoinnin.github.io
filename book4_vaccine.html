<!DOCTYPE html><html><head><meta
    charset="utf-8"><meta
    name="viewport" content="width=device-width, initial-scale=1"><title>⇢ ˗ˏˋ alphapony ࿐ྂ</title><style type="text/css">body{margin:40px
    auto;max-width:650px;line-height:1.6;font-size:18px;color:#444;padding:0
    10px}h1,h2,h3{line-height:1.2}</style></head><body><header><h1>Vaccine</h1>
<p>Selvom det er lidt ulovligt for natklubberne at bede om sundhedsoplysninger, var det ikke unormalt at folk hev et krøllet vaccinekort eller et iPhonebillede af en kvittering frem, når dørmanden brugte lidt for lang tid på at vurdere gummiskoene. </p>
<p>Anti-vaxxere begyndte ret hurtigt at kalde de her fester for injection parties, fordi det lød latterligt og fik os til at lyde som narkomaner eller et en eller anden kult af folk, der tilbad vaccinen som Heunicke og Brostrøms små hunde. </p>
<p>Nu siger jeg <em>'os'</em> om os, der tog imod vaccinen, men der var virkelig et <em>os og dem</em>. Hele vejen igennem coronaforløbet, havde retorikken meget været, at vi allesammen skulle holde sammen og vise samfundssind, men efter det frivillige vaccinationsprogram, blev samfundet opdelt i et hold af folk, der kunne færdes frit som altid og dem, der ikke havde taget imod vaccinen og fortsat var underlagt restriktioner. Officielt måtte regeringen ikke gøre forskel, da det low key ville gøre vaccinen obligatorisk og indskrænke friheden hos dem, der ikke tog imod. Men ude i samfundet var det anderledes i praksis, som natklubkøerne tydeligt illustrerede.</p> 
<p>Min roomie og jeg havde vendt det flere gange, og selvom vi begge to godt vidste, at det var sikkert nok at tage vaccinen, og konsekvensen af ikke at tage imod var større end at tage imod, sad skepsissen fra HPV-skandalen og alle de konspiratoriske indlæg, jeg havde læst på Facebook den forrige år, stadig i os. Jeg havde ikke tænkt mig at tage imod, men på et tidspunkt blev FOMO'en og antallet af artikler, der udlagde tallene helt objektivt, for stærke. Så der gav jeg efter. </p> 
<p>Da jeg tog vaccinen, var jeg lidt nervøs, men det var hurtigt overstået, og jeg tog en selfie som jeg delte på min story, selvom man ikke måtte tage billeder derinde. Min roomie holdt igen. Hun havde noia over, at den var blevet lyngodkendt, og det havde jeg også. Men i takt med, at flere og flere fik den, tænkte jeg bare: whatever. </p> 
<p>Og der endte jo ikke med at ske noget. Regeringen og sundhedsstyrelsen blev ved med at gentage, at vaccinen ikke betød, at man nu kunne gå tilbage til normalen og der stadigvæk kunne opstå mutationer. </p>
<p>Men folk reagerede anderledes.</p>
    <hr>
<div>
    <button onclick="location.href='bookstore.html'">Tilbage til Bogreolen</button>
</div>





